AC/DC (скор. від англ. alternating current/direct current — змінний/постійний струм) — австралійський рок-гурт.
Гурт був заснований в Сіднеї (Австралія) у грудні 1973 року. Загальна кількість проданих альбомів перевищує 250 мільйонів копій, найуспішніший альбом Back in Black був проданий у кількості більше 21 мільйонів в США і більше 42 мільйонів за їх межами. У цілому, AC/DC — найуспішніший й найвідоміший рок-гурт з Австралії. В історії гурту було два вокалісти, тому її прийнято ділити на «Еру Бона Скотта» (1974–1980) і «Еру Браяна Джонсона» (з 1980 по сьогодні).
Хоча AC/DC є одними з родоначальників хард-року й, як багато хто вважає, серйозно вплинули на формування хеві-металу, музиканти завжди відносили себе до рок-н-рольних гуртів. В основі їхньої музики лежить ритм-енд-блюз із викривленим звучанням ритмічної й соло гітар